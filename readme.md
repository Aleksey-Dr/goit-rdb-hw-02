# Домашнє завдання до Теми 2. Проектування баз даних з використанням семантичних моделей

___

Вам потрібно буде:

* перевести таблицю до такого стану, щоб вона відповідала вимогам першої, другої та третьої нормальної форм;
* створити ER-діаграму, що відображає взаємозв'язки між сутностями;
* створити таблиці в базі даних на основі ER-діаграми.


Це завдання допоможе вам:

* Опанувати техніку переведення даних у нормалізовану форму для забезпечення їхньої ефективності та послідовності.
* Зрозуміти, як визначати й моделювати сутності та їхні взаємозв'язки, що є важливим для правильної організації інформації в базі даних.

### Підготовка та завантаження домашнього завдання

1. Створіть публічний репозиторій goit-rdb-hw-02.
2. Виконайте завдання та відправте скриншоти таблиць, файл і/або скриншот ER-діаграми та скриншот розгорнутої схеми у Workbench у свій репозиторій.
3. Завантажте перелічені скриншоти на свій комп’ютер та прикріпіть їх в LMS архівом. Назва архіву повинна бути у форматі ДЗ2_ПІБ.
4. Прикріпіть посилання на репозиторій goit-rdb-hw-02 та відправте на перевірку.




### Формат здачі

* Прикріплені файли репозиторію архівом із назвою ДЗ2_ПІБ.
* Посилання на репозиторій.

### Опис домашнього завдання


1. Переведіть початкову таблицю в першу нормальну форму.
2. Переведіть нові таблиці в другу нормальну форму.
3. Переведіть нові таблиці в третю нормальну форму.
4. Розробіть ER-діаграму отриманих таблиць.

>[!TIP]
>Використовуйте зрозумілі та конкретні імена для сутностей та атрибутів. Уточнюйте типи даних для атрибутів. Перевірте, чи всі відношення й атрибути мають чіткі і зрозумілі кардинальності та значення.

5. Використовуючи ER-діаграму, створіть таблиці в базі даних. Оформіть ці таблиці без конкретних значень, тільки з урахуванням колонок та їхніх зв'язків, вручну або автоматично.

Початкова таблиця

![https://s3.eu-north-1.amazonaws.com/lms.goit.files/8da9c298-d31c-4ed6-8501-655d798eeb98table1.jpg](table.png)

### Критерії прийняття

1. Прикріплені посилання на репозиторій goit-rdb-hw-02 та безпосередньо самі файли репозиторію архівом.
2. Нормалізовано таблицю до 1НФ.
3. Нормалізовано таблицю до 2НФ.
4. Нормалізовано таблицю до 3НФ.

>[!TIP]
>Результат нормалізації таблиць може бути в довільній формі/форматі (Google Doc, Google таблиці тощо).

5. Створено ER-діаграму отриманих таблиць. Діаграма має відповідати нормалізованим таблицям.

>[!TIP]
>Має бути декілька таблиць зі зв’язком між ними. Результат може бути у вигляді файлу та/або скриншота.

6. Використано зрозумілі та конкретні імена для сутностей та атрибутів. Уточнено типи даних для атрибутів. Усі відношення й атрибути мають чіткі і зрозумілі кардинальності та значення.
7. Створено таблиці в базі даних (тільки таблиці й колонки з урахуванням зв'язків) вручну або автоматично.

>[!TIP]
>Результат має бути у вигляді скриншота розгорнутої схеми у Workbench.

![https://s3.eu-north-1.amazonaws.com/lms.goit.files/d1b164af-dea0-47d9-8f35-74a9367520d31.png](image.png)